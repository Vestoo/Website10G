<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Образователен уебсайт</title>
    <link rel="stylesheet" href="https://maxcdn.bootstrapcdn.com/bootstrap/4.5.2/css/bootstrap.min.css" />
    <script src="https://ajax.googleapis.com/ajax/libs/jquery/3.5.1/jquery.min.js"></script>
    <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
    <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
    <link rel="stylesheet" href="css/style.css" />
</head>

<body>
    <div class="container">
        <nav class="navbar navbar-expand-sm bg-dark navbar-dark">
            <button class="navbar-toggler" type="button" data-toggle="collapse" data-target="#navbarSupportedContent"
                aria-controls="navbarSupportedContent" aria-expanded="false" aria-label="Toggle navigation">
                <span class="navbar-toggler-icon"></span>
            </button>

            <div class="collapse navbar-collapse" id="navbarSupportedContent">
                <ul class="navbar-nav mr-auto">
                    <li class="nav-item">
                        <a class="nav-link" href="index.html">Начало</a>
                    </li>
                    <li class="nav-item">
                        <a class="nav-link" href="lessons.html">Уроци</a>
                    </li>
                    <li class="nav-item">
                        <a class="nav-link" href="about.html">За Нас</a>
                    </li>
                    <li class="nav-item">
                        <a class="nav-link" href="contacts.html">Контакти</a>
                    </li>
        </nav>
    </div>
    <main class="container">
        <h1 class="text-center display-3 my-2">II. Втора глава</h1>
        <div id="l-vtora_glava" class="section" style="font-size: 1.2rem;">
            <p id="p-3" data-id="38">
                Павел беше най-малкият син на дядо Йордан. Той беше пъргав, пресметлив и очоваден човек. Някога баща му
                възлагаше големи надежди на него. Праща го да се учи до трети клас и всякога, като спомнеше името му
                пред хората, не изпущаше да каже:
            </p>
            <p id="p-4" data-id="39">
                — Както и да е, Павел има образование.
            </p>
            <p id="p-5" data-id="40">
                За да не се изхайти, той го ожени още на осемнадесетата му година за най-хубавото момиче в селото. За
                Елка. Тя беше от бедно семейство, но Павел я обичаше страстно. Тя бе стройна и напета мома, с мъничко
                смугло личице, с големи жални очи, които гледаха мило и благо. Беше весела и жива и когато запееше на
                нивата, гласът и кънтеше по цялото поле и хората оставяха жътвата си, да я послушат.
            </p>
            <p id="p-6" data-id="41">
                Наскоро след сватбата Павел отиде войник. В казармата го обикнаха, защото беше весел и хубавец и,
                главно, защото разполагаше с много пари и черпеше кого де види. Там той се разгали и пропи. Службата му
                се хареса, той не пожела да се уволни и остана свръхсрочно.
            </p>
            <p id="p-7" data-id="42">
                Тая негова постъпка огорчи баща му и озлоби братята му. Снахите почнаха да гледат накриво жена му, която
                живееше при тях и работеше покорно и мълчаливо. Но тогава беше още жива баба Марга. Тя обичаше Елка като
                свое дете, жалеше я и я покровителствуваше. След смъртта на свекървата младата булка остана беззащитна.
            </p>
            <p id="p-8" data-id="43">
                През първите години Павел си дохаждаше често в отпуска. През всичкото това време той пиеше със селяните,
                караше циганите да му свирят, ловеше бас на големи суми, пееше някакви си мръсни руски песни и на хорото
                пред всички щипеше булката си за бузите и я караше да не знае къде да се дене от срам. Тя държеше
                постоянно към земята своите черни угаснали очи и в погледа и се четеже тъга и замисленост, дълбока
                потайна. Тя никога не се смееше с висок глас, както другите жени в село, а само се усмихваше бледо и
                сдържано с малките си уста. Тогава бляскаха зъбите и, гъсти, бели красиво криви отстрана, и тя ставаше
                по-хубава.
            </p>
            <p id="p-9" data-id="44">
                След някоя и друга година Павел почна да си идва по-рядко, само на по-големи празници, и то за по
                два-три дена.
            </p>
            <p id="p-10" data-id="45">
                — Не пущат повече — говореше той, — служба!
            </p>
            <p id="p-11" data-id="46">
                Той пишеше често на баща си отчаяни писма за пари, оплакваше се от положението си, молеше се и казваше,
                че ако не му изпратят, той ще се убие.
            </p>
            <p id="p-12" data-id="47">
                Старецът бързаше да изпълни желанието му и по цели дни прекарваше в неспокойство.
            </p>
            <p id="p-13" data-id="48">
                Снахите и братята му гледаха вече на Павел с истинска завист и омраза. Постоянно говореха за дълговете
                на баща си, които в последните години бяха нараснали, негодуваха, че те носят всичкия товар на плещите
                си, и го коряха, че хранят жена му и детето му, а той не иска да знае.
            </p>
            <p id="p-14" data-id="49">
                Старецът всякога срещаше Павел с бащинска радост и милостивост, забравяше домашния несговор, прощаваше
                му всичко и не се отделяше от него. Това още повече ядосваше синовете му, а особено снахите му, но той
                се преструваше, че не забелязва. Само сутринта, когато отиваше по стар навик в затворената кръчва,
                хванала паяжина, станала глуха, пуста и тъмна, той дълго време се разхождаше с наведена глава, мислеше
                ивъздешаше, скрит от всички. Павел разбираше братята си, догаждаше страданията на баща си и се
                чувствуваше чужд в къщата, дето бе се родил и пораснал, теготеше се и гледаше по-скоро да се махне.
                Животът на братята му, на баща му, на селяните и на всички тук му се виждаше прост и глупав. Той бе
                изстинал къмто Елка. Тя му се виждаше грозна неинтересна, той се чудеше в себе си как се е оженил за нея
                и сълзите, които тя мълчаливо лееше пред него нощем, го ядосваха и му омръзваха.
            </p>
            <p id="p-15" data-id="50">
                Една зима той вика Елка да живее в града при него, но скоро я изпрати пак в село. Етървите и от завист я
                кръстиха гражданката и скарваха ли се малко се ще я прекорят:
            </p>
            <p id="p-16" data-id="51">
                — Е, ние сме прости, ние в град не сме живели!
            </p>
            <p id="p-17" data-id="52">
                Най-после Павел престана съвсем да си идва. При това той се премести в друг полк, в един далечен
                крайдунавски град, и никой го не виждаше, и никой нищо не чуваше за него. Само от време на време
                достигаха в село тъмни слухове, че се пропил, че станал лош, живеел с държанка и го ударил на разврат.
                Не са знаеше отде идат тия слухове, но те дълго и упорито се мълвяха, растяха и хората им вярваха. В
                празник, когато Елка отиваше в черква, всички я изглеждаха съжалително и говореха зад гърба и:
            </p>
            <p id="p-18" data-id="53">
                — Горката невеста, какво и било писано! Как ли носи, как ли трае!
            </p>
            <p id="p-19" data-id="54">
                Елка се преструваше, че не чува, и заминаваше със своя Захаринчо, без да погледне настрана. Но тия
                съжаления бодяха душата и като тръни и дълго я мъчеха.
            </p>
            <p id="p-20" data-id="55">
                Често етървите и злорадо се нахвърляха върху нея и говореха с ненавист:
            </p>
            <p id="p-21" data-id="56">
                — Ние не сме слугини на твоя мъж да му гледаме жената. Нека те вземе там, па правете каквото знаете.
                Той, човекът, си криви шапката нагоре-надолу, пък утре ще се довлече да иска дял, ама на трески ще го
                надялат. С пръст той не е пипнал тази земя. Ние си губим здравето над нея, нека си я разделим овреме, та
                всеки своето да си знае.
            </p>
            <p id="p-22" data-id="57">
                Дядо Йордан, пред когото нарочно подхвърляха тия думи, се топеше от мъка.
            </p>
            <p id="p-23" data-id="58">
                — Докато съм жив аз — не давам да се делите, а като умра, тогава ми разделете и парцалите — казваше той
                със задавен глас.
            </p>
            <p id="p-24" data-id="59">
                И дълго в душата му се бореха клетвата и прошкатаи той мълчеше бледен, с душа, обидена и препълнена с
                горчивина. И едва се съвземаше да каже:
            </p>
            <p id="p-25" data-id="60">
                — Деца, деца, защо се ядете! За всички ви има, за всички съм приготвил. Какво ви пречи да живеете
                братски, защо ме мъчите на стари години!
            </p>
            <p id="p-26" data-id="61">
                Той вземаше на колене малкия Захаринчо и дълго го милваше. Захаринчо беше две-тригодишно дете, тихо
                момченце, с болнав вид, с тъжния поглед на майка си и със смело закривения нос на баща си. Децата на
                стрините му, насъсквани от майките си, често го биеха. Стрините му го уриваха и мразеха. Когато то, като
                всички деца, захленчваше да поиска хляб, те му викаха:
            </p>
            <p id="p-27" data-id="62">
                — У, пък тая мечка няма никога да се наяде!
            </p>
            <p id="p-28" data-id="63">
                Ако майка бу не беше наоколо, ще замахнат и да го ударят. Тогава детето тичаше при дяда си захлипнало от
                плач и не можеше да се умири.
            </p>
            <p id="p-29" data-id="64">
                — Мълчи, сине, мълчи — казваше старецът, като триеше сълзите му, — те скоро и дяда ти ще бият.
            </p>
            <p id="p-30" data-id="65">
                Мекият глас на дядо Йордан, който излизаше от дълбочината на обиденото му сърце, ядосваше повече снахите
                му. Божаница не можеше да трае, ами казваше надуто:
            </p>
            <p id="p-31" data-id="66">
                — Тате, тебе като никой не те закача — мълчи си!
            </p>
            <p id="p-32" data-id="67">
                Захаринчо не разбираше нищо от това, което ставаше в къщи, но усещаше, че майка му страда, и когато
                стрините му я гълчаха и обиждаха, той се хващаше за коляното й и говореше нежно:
            </p>
            <p id="p-33" data-id="68">
                — Мамо, мамо, не плачи!
            </p>
            <p id="p-34" data-id="69">
                Най-зла от всички в къщи беше Божаница, суха, висока жена, с дълго, кокалест, грубо лице, посеяно с едри
                месести брадавици, с мустаци като на мъж. Тя се караше на всички и всички мразеше, дори и мъжа си. Той
                често я биеше немилостиво и за нищо. Тогава тя скришом се напиваше с ракия, която държеше в долапа,
                затваряше се в стаята си, преструваше се на болна и не излизаше по цяла седмица. В къщи всички знаеха,
                че тя лежи от инат, и не я жалеха. Само дъщеря й Йовка, най-голямото и дете, постоянно я обикаляше,
                седеше дълго около нея и я питаше:
            </p>
            <p id="p-35" data-id="70">
                — Мамо, какво ти е Не искаш ли нещоНа ти ракия, пийни си, мамо!
            </p>
            <p id="p-36" data-id="71">
                Божаница вземаше шишето и жадно пиеше. Страните и се запалваха като от треска, очите и се зачервяваха,
                тя млящеше грозно с уста и говореше на дъщеря си:
            </p>
            <p id="p-37" data-id="72">
                — Скрий шишето, да не видят ония косестилници!
            </p>
            <p id="p-38" data-id="73">
                Йовка бе висока и грозновата като майка си, но имаше меко и добро сърце. Лицето и бе сухо, бледно, дори
                прозрачно. Тя боледуваше постоянно. Някакъв незнаен недъг гризеше здравето на това нежно и мило дете и
                то от ден на ден линееше и съхнеше като цвете, в чийто корен живее червей. Тя всички обичаше и на всички
                желаеше да угоди. Домашните крамоли измъчваха душата й. Неи беше жал за стрина й Елка. Нея тя обичаше
                най-много и сърцето и беше безкрайно привързано. Тя често спеше в стаята при нея, сгушена до малкия
                Захаринчо, и често я сънуваше в страшни и чудновати сънища. Всяка вечер тя обичаше да стои на високия
                тропозан пред къщи, да гледа как и оставя след себе си кървави следи, които горяха на небето като пожар.
                Очите и бяха замислени и лицето й приличаше на светица. Бедното дете мечтаеше нещо, но никой на знаеше
                какво, защото то не говореше за себе си. Най-често Йовка мислеше за стрина си Елка. Техните души се
                разбираха и обичаха мълчаливо. Когато майка й побесняваше от яд срещу Елка и разпенено я обсипваше с
                клетви и укори, Йовка се изправяше бледа, с широко отворени очи, с разперени ръце, изкрещяваше безумно:
            </p>
            <p id="p-39" data-id="74">
                — Мамо! Мамо!
            </p>
            <p id="p-40" data-id="75">
                И падаше като убита.
            </p>
        </div>

    </main>
    <script src="js/main.js"></script>
    <footer>
        <div class="bg-depresiq text-white text-center p-3">
            <p>Всички права запазени &copy; 2021</p>
        </div>
    </footer>
</body>

</html>