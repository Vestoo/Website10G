<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Образователен уебсайт</title>
    <link rel="stylesheet" href="https://maxcdn.bootstrapcdn.com/bootstrap/4.5.2/css/bootstrap.min.css" />
    <script src="https://ajax.googleapis.com/ajax/libs/jquery/3.5.1/jquery.min.js"></script>
    <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
    <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
    <link rel="stylesheet" href="css/style.css" />
</head>

<body>
    <div class="container">
        <nav class="navbar navbar-expand-sm bg-dark navbar-dark">
            <button class="navbar-toggler" type="button" data-toggle="collapse" data-target="#navbarSupportedContent"
                aria-controls="navbarSupportedContent" aria-expanded="false" aria-label="Toggle navigation">
                <span class="navbar-toggler-icon"></span>
            </button>

            <div class="collapse navbar-collapse" id="navbarSupportedContent">
                <ul class="navbar-nav mr-auto">
                    <li class="nav-item">
                        <a class="nav-link" href="index.html">Начало</a>
                    </li>
                    <li class="nav-item">
                        <a class="nav-link" href="lessons.html">Уроци</a>
                    </li>
                    <li class="nav-item">
                        <a class="nav-link" href="about.html">За Нас</a>
                    </li>
                    <li class="nav-item">
                        <a class="nav-link" href="contacts.html">Контакти</a>
                    </li>
        </nav>
    </div>
    <main class="container">
        <h1 class="text-center display-3 my-2">III. Бай Ганьо в банята</h1>
        <div class="panel panel-default">
            <div class="text-content text-content-main content-type-poetry" style="font-size: 1.2rem;">
                    <p>- Чакайте аз да ви разкажа мойта среща с бай Ганя - обади се Стойчо.</p>
                    <p>- Хайде, разказвай - извикахме всинца, защото знаем, че Стойчо умее да разказва таквизи
                        <i>комедии</i>.</p>
                    <p>- И това беше във Виена. Седя си една сутрин в кафенето, Мендля, поръчал съм си чай и взех да
                        прегледам нашите български вестници. Бях се вдълбочил в една много интересна статия, в която се
                        разправяше начинът, по който конституцията може хепидже да се покътне, даже съвсем да се
                        разглоби и пак да си бъде <i>непокътната</i>... Чета си така, увлякъл съм се, по едно време като
                        кресна над ухото ми едно: "О-о-о! Добър ден!" - и една потна ръка сграбчи десницата ми. Дигам си
                        очите: един широкоплещ, черноок, чернокос и даже чернокож господин, със засукани мустаки, със
                        скулесто лице, с бръсната поникнала брадица, облечен (в какво мислите?) в редингот, не закопчан,
                        под жилетката му два-три пръста червен пояс, с бяла (по нашенски бяла) риза, без вратовръзка, с
                        черно, накривено калпаче, с ботуши и един врачански бастон под мишница. Млад човек: да има, да
                        има най-много тридесет години.</p>
                    <p>- Извинете, господине - казвам му аз със смирено учудване, - аз нямам удоволствието да ви
                        познавам.</p>
                    <p>- Какво? Не ме познавате ли, кайш? Ти нали си българин ?</p>
                    <p>- Българин съм.</p>
                    <p>- Е?</p>
                    <p>- Е?</p>
                    <p>- Е хайде, ставай да се разхождаме. Какво ще киснеш тука? Мен ме казват Ганьо. Ставай!</p>
                    <p>Нямаше нужда да ми казва, че е Ганьо.</p>
                    <p>- Извинете, господин Ганьо, аз не съм свободен сега.</p>
                    <p>- Ами че какво стоиш в кафенето, като не си свободен?</p>
                    <p>Не счетох за нужно да му давам обяснения. Но той не показваше ни най-малко желание да ме остави
                        на мира и току ми изтърси:</p>
                    <p>- Ставай да ме водиш на баня. Де е тук банята?</p>
                    <p>О-хо! Да го водя на баня! Мен почнаха малко да ме взимат дяволите, ама се сдържах, и не само че
                        се сдържах, ами ме и досмеша. Види се, че бай Ганьо имаше действителна нужда от баня: отдалечко
                        дъхтеше на вкиснато. Нямаше какво да правя. Съотечественик - трябва да му служа. Па помислих си,
                        и аз ще се възползувам от случая, ще взема един душ. Беше горещо. Тръгнахме и се упътихме към
                        една лятна къпалня с широк басейн. Из пътя,. като срещахме нещо по-забележително, аз все считах
                        за нужно да указвам и обяснявам на бай Ганя, но забележих, че той неохотно ме слушаше и току
                        пропущаше сегиз-тогиз равнодушно по някое "А, тъй ли е?"­ или "Знам аз", с което, види се,
                        искаше да ми се препоръча, че не е прост. Или пресичаше думата ми с някой въпрос, съвсем
                        неподходящ с това, което му обяснявах. Разказвам му например нещо за паметника на Мария Терезия
                        на площада между Музеите, а той ме дърпа за ръкава:</p>
                    <p>- Я виж, онази там, със синия фустан, а? Как ти се вижда? А бе я ми кажи, как ги познавате вий
                        коя е такваз, коя не е? Аз много пъти съм се бъркал, а? - Бай Ганьо допълва въпроса си с едно
                        дяволско подмигване.</p>
                    <p>Пристигнахме в къпалнята. Сърцето ми се стягаше - то като че предчувствуваше това, което ще
                        стане. Вземаме си на касата билети. Бай Ганьо иска "ресто" с шаване на пръстите си, помъкнати в
                        гишето. Касиерката му подава усмихнато остатъка, бай Ганьо се впива в нея с маслени очи, поемва
                        парите и с една своеобразна кашлица си изказва чувствата. Тя прихва от смях, бай Ганьо,
                        възхитен, засуква си левия мустак и си заклатва главата:</p>
                    <p>- Че фромоза еш домнетà. А бе, Стойчо, я попитай дали знае влашки. - Щий румунещи? - пита сам бай
                        Ганьо.</p>
                    <p>В това време влиза друг посетител и ний се вмъкнахме в общата зала. Околчест коридор. Наоколо
                        стаички за събличане, прикрити със завески. В средата басейн, отделен от коридора с ниска
                        дървена решетка. В басейна се слиза по няколко малки стълби. Заехме с бай Ганя две съседни
                        стаички. Аз се съблякох набързо и влязох в хладния басейн. Във водата чинно и мълчаливо
                        разтягаха мускулите си и пухтяха няколко немци. Бай Ганьо се бави дълго време и зад завесата на
                        стаичката му се чуват пъшкания и се тракат някакви стъклени предмети; най-сетне отдръпна се
                        завесата и той се яви в натура, с влакнати гърди и с нашарени от чорапите нозе - като държеше в
                        ръка един възел: това бяха драгоценните мускали, вързани в една не дотам чиста кърпица, които
                        той се побоял да остави в стаичката. "Отде знаеш, че стените им са здрави, ще откъртят някоя
                        дъска, иди, че се дави подир." Той се огледа по стените на коридора, потърси някой гвоздей да
                        закачи възела си; той мисли, че щом е стена, трябва да има и гвоздей по нея, и се обръща към
                        мене:</p>
                    <p>- Ама простя работа тези немци, един гвоздей не им стига ума да забият, па казват, че ние сме
                        били прости.</p>
                    <p>Като се убеди окончателно в простотията на немците, бай Ганьо сложи нерешително кърпицата си с
                        мускалите пред входа на стаичката си, за да му са пред очите, доде се изкъпе.</p>
                    <p>- Ти я чуй, момче - обърна се той към мене, - ти хем се къпи, хем понаглеждай мускалите, па
                        гледай и мен какво нещо ще изкалъпя. - И с тия думи бай Ганьо дигна единия си крак и стъпи на
                        оградата... - Ти само гледай... Повдигна се, тури и другия крак, изправи се, прекръсти се и
                        извика:</p>
                    <p>- Гледай... Яла, боже, помози... Хоп!... - И се хвърли във въздуха, изкриви краката си на кравай
                        и - бух! - сред басейна.</p>
                    <p>Снопове вода бризнаха нагоре и се посипаха по главите на вцепенените от учудване немци: вълнисти
                        кръгове отскочиха от центъра към краищата, преляха зад басейна, хлътнаха пак назад и когато
                        водата подир няколко секунди се утаи и избистри, всякой от находящите се в банята можеше да види
                        уморителните жестикулации на бай Ганя под водата. Той се повдигна нагоре, спусна си нозете,
                        стъпи на дъното, изправи се със затворени очи и запушени уши, изтърси се от водата - пуф! - и
                        пръсна вода през увисналите си мустаки - пуф! - и изцеди водата от косата и лицето си, отвори си
                        очите, погледна ме и се засмя:</p>
                    <p>- Ха, ха, ха... а? Какво ще речеш?...</p>
                    <p>Аз не успях нищо да река, защото той се пусна хоризонтално над водата и почна с ръце да пляска
                        повърхността, почна да плава по "гемиджийски": пляс! - с ръката и ритне две текмета назад, пляс!
                        - с другата ръка и още две текмета. Целият басейн закипя. Като че бяхме под някой водопад. Вълни
                        запляскаха към краищата, вериги от капки бризнаха чак до насрещните стени.</p>
                    <p>- Туй се казва "по гемиджийски" - извика през вълните тържествующият бай Ганьо; - чакай сега да
                        им покажем "вампор" на кое викат.</p>
                    <p>И като се обърна по гърба си, той почна да нанася такива немилостиви удари с нозете си по
                        повърхността на разпенената вода, щото бризги летяха чак до тавана. Той завъртя бързо ръце, за
                        да изрази колелото на парахода: "Тупа-лупа, тупа-лупа, фйюууу - и бай Ганьо изсвири с уста.
                        Немците окаменяха на местата си. Те, по всяка вероятност, приеха моя другар за някой новодошъл,
                        не постъпил още в лудницата възточен човек и аз забележих по лицата им не толкова негодувание,
                        колкото съжаление. А бай Ганьо, вижда се, прочете по лицата им безкрайно удивление на неговото
                        изкуство и затова възлезе бързешката по стълбата, изправи се малко разкрачен, изгледа
                        високомерно немците, почна да се удря геройски по влакнатите гърди и извика победоносно:</p>
                    <p>- Булгар! Булга-ар! - и още по-силно се удари в гърдите. Горделивият тон, с който изрече тази
                        рекомендация, говореше много; този тон казваше: "Ето го, видите ли го българина! Този е той,
                        такъв е той! Вий сте го чували само, сливнишкия герой, балканския гений! Ето го сега пред вас,
                        цял-целиничък, от глава до пети, в натура! Видите ли какви чудеса е той в състояние да направи!
                        И само това ли! Ехе, на какви работи още е той способен! Прости били българите, а! Гиди, чифути
                        с чифути!"</p>
                    <p>- А бе я попитай има ли сапун - казва ми бай Ганьо, след. като поизстина малко патриотическият му
                        възторг, - я виж нозете ми на какво ся заприличали...</p>
                    <p>И наистина, нозете му не представляваха най-подходящ модел за Аполона Белведерски. Шарките на
                        чорапите му бяха се отпечатали на кожата - и без това нечиста и обрасла. Впрочем с нечистотата
                        не можем зачуди българите: не можем накара и най разпалената фантазия да си представи нещо
                        по-нечисто от туй, което може да ти представи самата действителност...</p>
                    <p>С тези думи свърши разказа си Стойчо.</p>
            </div>
    </main>
    <script src="js/main.js"></script>
    <footer>
        <div class="bg-depresiq text-white text-center p-3">
            <p>Всички права запазени &copy; 2021</p>
        </div>
    </footer>
</body>

</html>