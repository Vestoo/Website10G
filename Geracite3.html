<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Образователен уебсайт</title>
    <link rel="stylesheet" href="https://maxcdn.bootstrapcdn.com/bootstrap/4.5.2/css/bootstrap.min.css" />
    <script src="https://ajax.googleapis.com/ajax/libs/jquery/3.5.1/jquery.min.js"></script>
    <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
    <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
    <link rel="stylesheet" href="css/style.css" />
</head>

<body>
    <div class="container">
        <nav class="navbar navbar-expand-sm bg-dark navbar-dark">
            <button class="navbar-toggler" type="button" data-toggle="collapse" data-target="#navbarSupportedContent"
                aria-controls="navbarSupportedContent" aria-expanded="false" aria-label="Toggle navigation">
                <span class="navbar-toggler-icon"></span>
            </button>

            <div class="collapse navbar-collapse" id="navbarSupportedContent">
                <ul class="navbar-nav mr-auto">
                    <li class="nav-item">
                        <a class="nav-link" href="index.html">Начало</a>
                    </li>
                    <li class="nav-item">
                        <a class="nav-link" href="lessons.html">Уроци</a>
                    </li>
                    <li class="nav-item">
                        <a class="nav-link" href="about.html">За Нас</a>
                    </li>
                    <li class="nav-item">
                        <a class="nav-link" href="contacts.html">Контакти</a>
                    </li>
        </nav>
    </div>
    <main class="container">
        <h1 class="text-center display-3 my-2">III. Трета глава</h1>
        <div id="l-treta_glava" class="section" style="font-size: 1.2rem;">
            <p id="p-3" data-id="79">
                Смъртта на баба Марга, постъпките на Павел и караниците в къщи съвсем сломиха здравата душа на стария
                Герак. По неговото кръгло и благо лице тия житейски несгоди изписаха дълбоки бръчки. Посивялата му глава
                се наведе към земята и сякаш се всади в плещите му. Стъпките му станаха тежки и бавни, погледът —
                виновен. Веселитя му нрав се изгуби, сърцето му стана тъжно, лицето замислено.
            </p>
            <p id="p-4" data-id="80">
                Сега той равнодушно посрещаше жътвата — най-щастливото време за него, което го съживяваше, подмладяваше,
                повикваше на усилена работа, правеше го могъщ, весел и пъргав като дете. Той пак ставаше по-рано от
                всички и пак подканяше другите към работа, но гласът му вече не беше бодър — нямаше сила. Синовете и
                снахите му не го слушаха покорно като някога, а правеха това, което те сами мислеха за добро. Това
                обиждаше дълбоко стареца, но той мълчеше и не знаеше кому да се сърди. Когато сутрин станеше и по стар
                навик погледнеше небето, той не казваше както преди:
            </p>
            <p id="p-5" data-id="81">
                — Ех, че време ли е, момчета! Пак ще се къпе в човешки пот майката земя — ами бавно и с въздишка речеше
                — Тежък ден ще бъде тоя — може и да вали. Човек не трябва да вярва всякога на утрото.
            </p>
            <p id="p-6" data-id="82">
                Дядо Йордан влизаше рядко в къщи. Къщата му се виждаше грозна и проклета. В нея, дето с радост и любов
                бе отчувал децата си, сега нямаше ни радост, ни любов. Нямаше вече какво да го влече и задържа там освен
                старите му спомени, които не го оставяха, и малките му внучета, които той обичаше да милва и които имаха
                бели хвъркати душици, както казваше той.
            </p>
            <p id="p-7" data-id="83">
                Какво ли ги чака! Какво ли ги чака миличките — мислеше с тъга той и ги гледаше мило и дълго, като че
                никога не беше ги виждал.
            </p>
            <p id="p-8" data-id="84">
                Случваше се, че някоя работа задържаше стареца повече в къщи. Тогава той ставаше неспокоен и му се
                струваше, че е душно. В тая стая влезе, в оная стая влезе, сякаш търси нещо, и никъде не го сдържаше.
                Бивало е да го видят отстрана, че приказва нещо сам на себе си и се усмихва. Понеже синовете му нарушиха
                стария обичай да ядат всички заедно на софрата, а се явяваха кой когато си ще или никак се не явяваха,
                то и старецът не сядаше редовно. Понякога, когато той си работеше нещо из двора около къщи, някоя от
                снахите ще го извика от вратата:
            </p>
            <p id="p-9" data-id="85">
                — Тате, ела да обядваме, че те чакаме! Ще изстине чорбата!
            </p>
            <p id="p-10" data-id="86">
                Но дядо Йордан всякога схващаше някаква подигравка в тия думи и продължаваше да работи, занесен в
                нерадостни мисли. Тогава чуваше зад гърба си надуто и сърдито дрънкане:
            </p>
            <p id="p-11" data-id="87">
                — Кой ти е крив, като не щеш. Стар човек пък се подетенил. Който е гладен, той и неканен ще дойде.
            </p>
            <p id="p-12" data-id="88">
                В празник или когато нямаше работа, дядо Йордан пракарваше повече от времето си в затворената кръчва,
                ключа на която държеше сам той. Той там и нощуваше. В тая кръчма, мрачна, пуста, неприветлива и тъжна
                като неговата душа, беше тихо и пусто, не достигаше никакъв шум ни от улицата, ни от къщи, и той можеше
                спокойно да се предава на своите мисли.
            </p>
            <p id="p-13" data-id="89">
                — Какво бях и какво станах! — въздишаше той и дълго и неподвижно седеше на леглото си.
            </p>
            <p id="p-14" data-id="90">
                През дупките на затворените кепенци влизаха игриви слънчеви лъчи, падаха върху прашните предмети из
                кръчмата и полека-лека се местеха, местеха се, докато съвсем изчезваха и вътре ставаше тъмно. Старецът
                вдигаше глава, озърташе се, сякаш търсеше тия зари, и търкаше челото си като човек, излъган от някой
                сън.
            </p>
            <p id="p-15" data-id="91">
                В къщата на Гераците, па и в цялото села се знаеше и говореше като таинствена приказка-небивалица, че
                стария Герак има скрити пари. Мълвата изкарваше неговите богатства на няколко хиляди жълтици. Синовете
                му не вярваха в това — едно, защото беше за невярване, друго, защото баща им имаше дългове. Но хорската
                мълва дразнеше въображението им. Божаница и Петровица скришом една от друга дебнеха стареца и се мъчеха
                да открият скривалището на неговото злато. Когато Петър се напиеше, той говореше в кръчвата пред всички:
            </p>
            <p id="p-16" data-id="92">
                — Добре прави старецът! Нека ги крие тия пущини. Кога да е, пак тая душа ще пие и ще яде от тях.
            </p>
            <p id="p-17" data-id="93">
                Божан, наопаки, като хитър и скритен човек, уверяваше всички, че това е лъжа, че баща му няма нито
                стотинка готови пари, че тоя имот, който имат, е с пари купуван, че в тая земя са заровени те. Така
                говореше Божан, но душата му не беше спокойна. Нему се щеше да тури ръка на тия пари и умът му кроеше
                разни планове.
            </p>
            <p id="p-18" data-id="94">
                Понеже старецът държеше ключа на кръчвата сам и сам отваряше и затваряше, когато някой от къщните
                отиваше в нея по работа, то Божан подозря, че той там крие парите си, и почна да го следи. Често той ще
                влези при баща си без никаква работа, ще се повайка насам-нататък като сънен, уж търси нещо, ще
                промърмори на себе си и ще излезе. Старецът не допущаше лоша мисъл или съмнение против сина си, но това
                негово поведение го дразнеше. Божан усещаше това и хитро се предпазваше. Той ограждаше баща си с особени
                грижи. Когато старецът бе обиден, страдаше от нещо и дълго не идеше на софрата, Божан отиваше при него и
                като го гледаше нежно, говореше мазно:
            </p>
            <p id="p-19" data-id="95">
                — Тате, ела бе… Зарад мен ела! Свидно ми е, татко. Деца сме ти, а бягаш от нас. Хора сме — грешим, па ти
                ни прощавай!
            </p>
            <p id="p-20" data-id="96">
                Също с такава престореност Божан пазеше баща си от нападките на Петровица и на злодумната си жена.
            </p>
            <p id="p-21" data-id="97">
                Отвореше ли уста някоя да каже нещо пряко и остро на стареца пред него, Божан се спущаше въз нея и
                острият му нос побеляваше от гняв. Много пъти той вдигаше ръка да бие, но старецът го спираше с трептящ
                глас:
            </p>
            <p id="p-22" data-id="98">
                — Синко, недей! Не се смразявай заради мен!
            </p>
            <p id="p-23" data-id="99">
                Божан намираше случай да остане насаме с баща си и тогава му говореше с престорено участие:
            </p>
            <p id="p-24" data-id="100">
                — Не подавай се на мисли и на грижи, татко, всичко ще се поправи. Мама, бог да я прости, отиде по реда
                си, па ние, вика се, сме живи — няма да те оставим. Жените ти не слушай. Па и за Павел не мисли толкова.
                И нему ще му дойде умът в главата. Ще се прибере и той. Те, птичката — нищо животно, па и тя не забравя
                гнездото си! Дай си широко сърце, татко! Бъди като напред! Помниш ли какво беше някога, когато бяхме
                мънички! Когато ти се весел, татко, цялата къща е весела!
            </p>
            <p id="p-25" data-id="101">
                Мекото сърце на дядо Йордан се топеше от такива думи. Той заклащаше глава, като че искаше да каже:
            </p>
            <p id="p-26" data-id="102">
                — Не, мина се то! Всичко се свърши!
            </p>
            <p id="p-27" data-id="103">
                Но само въздъхваше тежко и очите му се наливаха със сълзи.
            </p>
        </div>

    </main>
    <script src="js/main.js"></script>
    <footer>
        <div class="bg-depresiq text-white text-center p-3">
            <p>Всички права запазени &copy; 2021</p>
        </div>
    </footer>
</body>

</html>